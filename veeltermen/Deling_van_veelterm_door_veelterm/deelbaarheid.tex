\documentclass{ximera} 

\input{../../preamble.tex}
\input{../preamble_kdn.tex}

\addPrintStyle{..}

\begin{document}
	\author{Koen De Naeghel}
	\xmtitle{Deelbaarheid}{}
	\label{xim:veeltermen_deelbaarheid}

Net zoals je kan spreken over deling van gehele getallen, kun je ook spreken over {\em deling van veeltermen}. Die definitie, eigenschappen en werkwijzen staan in dit hoofdstuk centraal. 
\section{Deelbaarheid}

Het geheel getal $2025$ is deelbaar door het geheel getal $15$ omdat er een geheel getal $q$ bestaat waarvoor $2025 = 15\cdot q$, namelijk $q = 35$. Op een gelijkaardige manier kunnen we zeggen dat de veelterm $x^2-1$ deelbaar is door de veelterm $x+1$, omdat er een veelterm $Q(x)$ bestaat waarvoor $x^2-1 = (x+1)\cdot Q(x)$, namelijk $Q(x) = x-1$. We veralgemenen dit als volgt.

\begin{definition}[in woorden]\label{definitie:deler}
Zij $A(x)$ en $B(x)$ twee veeltermen waarbij $B(x) \neq 0$. 
We noemen $B(x)$ een \underline{deler}\index{deler} van $A(x)$ als er een veelterm $Q(x)$ bestaat zodat $A(x) = B(x)\cdot Q(x)$.
\end{definition}

\begin{example}
Beschouw de veeltermen $A(x) = 14x^2+17x+5$ en $B(x) = 2x+1$. Dan is $B(x)$ een deler van $A(x)$, want er bestaat een veelterm $Q(x)$ waarvoor $A(x) = B(x) \cdot Q(x)$, bijvoorbeeld $Q(x) = 7x+5$. Dat kunnen we controleren door het product %$B(x) \cdot Q(x)$ 
uit te werken:
\[
B(x) \cdot Q(x) = (2x+1) \cdot (7x+5) = 14x^2 + 10x + 7x + 5 = 14x^2 + 17x + 5 = A(x).
\]
\end{example}

Argumenteren dat een gegeven veelterm $A(x)$ niet deelbaar is door een gegeven veelterm $B(x)$ kan door aan te tonen dat er geen enkele veelterm $Q(x)$ bestaat waarvoor $A(x) = B(x) \cdot Q(x)$. 

\begin{example} \label{geendeler}
Zij $A(x) = 2x^3+15$ en $B(x) = x-3$. Dan is $B(x)$ geen deler van $A(x)$. Inderdaad, mocht er toch een veelterm $Q(x)$ bestaan waarvoor $A(x) = B(x) \cdot Q(x)$ dan zou $\gr Q(x) = 2$ zodat $Q(x) = a x^2 + b x + c$ voor zekere $a,b,c \in \RR$ met $a \neq 0$. In dat geval is
\[
2x^3+15 = (x-3) \cdot (a x^2 + b x + c) 
\]
en door de hoogstegraadsterm en constante term van beide leden te vergelijken, vinden we meteen dat $a = 2$ en $c = -5$. Invullen en uitwerken van het rechterlid geeft dan
\begin{align*}
2x^3+15 
& = (x-3) \cdot (2 x^2 + b x - 5) \\
& = 2x^3 + bx^2 - 5x - 6x^2 - 3bx + 15 \\
& = 2x^3 + (b-6)x^2 + (-5-3b)x + 15.
\end{align*}
Hieruit volgt dat $b - 6 = 0$ en $-5-3b = 0$, zodat $b = 6$ en $b = -\frac{5}{3}$, wat onmogelijk is. Er bestaat dus geen veelterm $Q(x)$ met $A(x) = B(x) \cdot Q(x)$. Dus $x-3$ is geen deler van $2x^3+15$. 
\end{example}

Als een veelterm $B(x) \neq 0$ een deler is van een veelterm $A(x)$ dan noteren we $B(x) \mid A(x)$ en zeggen we dat de veelterm $A(x)$ \underline{deelbaar} is door de veelterm $B(x)$. Is dat niet zo, dan schrijven we $B(x) \nmid A(x)$. 

\begin{example} 
We hebben dat $x \mid x^2$ en $(x+1) \mid (x^2-1)$ en $(x-3) \nmid (2x^3+15)$.
\end{example}

Met behulp van de \wsgref{existenti\"ele kwantor}{4}{4} $\exists$, lees als {\em er bestaat}, kunnen we Definitie \ref{definitie:deler} als volgt aanvullen.

\begin{definition}[in woorden en symbolen]
Zij $A(x)$ en $B(x)$ twee veeltermen met $B(x) \neq 0$. We noemen $B(x)$ een \underline{deler}\index{deler} van $A(x)$ als er een veelterm $Q(x)$ bestaat waarvoor geldt dat $A(x) = B(x)\cdot Q(x)$. In symbolen:
\[
B(x) \mid A(x) \quad \Leftrightarrow \quad \exists \, Q(x) \in \RR[x]: A(x) = B(x)\cdot Q(x).
\]
\end{definition}

In dat geval noemen we de veelterm $A(x)$ het \underline{deeltal}, veelterm $B(x)$ de \underline{deler} en veelterm $Q(x)$ een \underline{quoti\"ent (van de opgaande deling)}.\index{quoti\"ent}\index{opgaande deling} 

\begin{example}
Beschouw de veeltermen $A(x) = x^8$ en $B(x) = x^2$. Dan is $B(x) \mid A(x)$ en een quoti\"ent van de opgaande deling is gelijk aan $x^6$. 
\end{example}

In de bovenstaande voorbeelden bestaat er telkens hoogstens \'e\'en veelterm $Q(x)$ waarvoor $A(x) = B(x)\cdot Q(x)$. Dat resultaat blijkt waar te zijn voor alle veeltermen $A(x)$ en $B(x)$ met $B(x) \neq 0$. Die eigenschap is erg belangrijk, die we daarom een {\em stelling} noemen. Hieronder zullen we die stelling ook bewijzen. 

\begin{stelling}[opgaande deling]
Zij $A(x)$ en $B(x)$ twee veeltermen waarbij $B(x) \neq 0$. Dan bestaat er hoogstens \'e\'en veelterm $Q(x)$ zodat $A(x) = B(x)\cdot Q(x)$. 
\end{stelling}
\begin{proof}
Stel dat er twee veeltermen $Q(x)$ en $Q'(x)$ bestaan waarvoor $A(x) = B(x)\cdot Q(x)$ en $A(x) = B(x)\cdot Q'(x)$. Gelijkstellen levert nu:
\begin{align*}
A(x) = A(x) \quad & \Rightarrow \quad B(x)\cdot Q(x) = B(x)\cdot Q'(x) \\
& \Rightarrow \quad B(x)\cdot Q(x) - B(x)\cdot Q'(x) = 0 \\
& \Rightarrow \quad B(x) \cdot \bigl(Q(x) - Q'(x) \bigr) = 0 \\
& \Rightarrow \quad B(x) = 0 \,\,\text{ of } \,\, Q(x) - Q'(x) = 0. 
\end{align*}
Er is gegeven dat $B(x) \neq 0$. Dus moet noodzakelijk $Q(x) - Q'(x)$ zodat $Q(x) = Q'(x)$. Bijgevolg bestaat er hoogstens \'e\'en veelterm $Q(x)$ zodat $A(x) = B(x)\cdot Q(x)$.
\end{proof}

Combineren we die stelling met de definitie van deelbaarheid, dan vinden we: een veelterm $B(x) \neq 0$ is een deler van een veelterm $A(x)$ als en slechts als er precies \'e\'en veelterm $Q(x)$ bestaat waarvoor geldt dat $A(x) = B(x)\cdot Q(x)$. Dit kunnen we in symbolen noteren door gebruik te maken van de kwantor $\exists!$ die we lezen als {\em er bestaat precies \'e\'en}:
\[
B(x) \mid A(x) \quad \Leftrightarrow \quad \exists! \, Q(x) \in \RR[x]: A(x) = B(x)\cdot Q(x).
\] 
In dat geval mogen we $Q(x)$ voortaan {\em het} quoti\"ent (van de opgaande deling) noemen, en noteren we ook 
\[
\frac{A(x)}{B(x)} = Q(x).
\]

\begin{example}
We hebben dat $x^2 \mid x^8$ en het quoti\"ent van de deling is gelijk aan $x^6$. De volgende notatie komt dan overeen met een rekenregel voor \wsgref{machten}{45}{45}:
\[
\frac{x^8}{x^2} = x^6.
\]
\end{example}


Een typische oefening is bepalen van het quoti\"ent van een opgaande deling. In de volgende paragraaf zien we de algemene werkwijze om dat te doen. 

In het geval er in de veeltermen $A(x)$ en $B(x)$ parameters voorkomen, dan is de zogenaamde {\em methode van de onbepaalde co\"effici\"enten} vaak effici\"enter. Hierbij bepalen we eerst de graad van het quoti\"ent $Q(x)$, daarna wordt het quoti\"ent $Q(x)$ uitgedrukt met co\"effici\"enten die nog onbepaald zijn (vandaar de naam), om daarna met het verband $A(x) = B(x) \cdot Q(x)$ die co\"effici\"enten van $Q(x)$ te bepalen. Die methode kwam al eerder aan bod in Voorbeeld \ref{geendeler}. 

\begin{example}
We bepalen de waarde(n) van de parameters $p$ en $q$ waarvoor geldt dat de veelterm $6x^3+px^2+32x+q$ deelbaar is door de veelterm $2x^2-7x-1$. In dat geval heeft het quoti\"ent van de opgaande deling graad $1$, zodat 
\[
6x^3+px^2+32x+q = (2x^2-7x-1)\cdot (ax+b)
\]
voor zekere $a,b \in \RR$ met $a \neq 0$. De veelterm in het rechterlid heeft hoogstegraadsterm $2x^2 \cdot ax = 2ax^3$, die gelijk moet zijn aan de hoogstegraadsterm van de veelterm in het linkerlid, zodat $6 = 2a$ dus $a = 3$. Een analoge redenering voor de constante term geeft dat $(-1) \cdot b = q$ zodat $b = -q$. Invullen en uitwerken van het rechterlid geeft nu:
\begin{align*}
6x^3+px^2+32x+q 
& = (2x^2-7x-1)\cdot (3x-q) \\
& = 6x^3 - 2qx^2 - 21x^2 + 7qx - 3x + q \\
& = 6x^3 + (-2q-21)x^2 + (7q-3)x+q.
\end{align*}
Vergelijken van de co\"effici\"enten van $x^2$ en $x$ in linker- en rechterlid leidt tot een stelsel:
\[
\left\{ 
\begin{aligned}
p & = -2q - 21 \\
32 & = 7q - 3. 
\end{aligned}
\right.
\]
De tweede vergelijking geeft $q = 5$, en door die waarde in de eerste vergelijking te substitueren, vinden we ten slotte dat $p = -31$.  
\end{example}

\end{document}